1. İnsan ------------------------------------------
1919 ve 1920 senelerinde 5 kuruşa muhtaç kalmış, ordudan istifa etmiş, hakkında idam kararı çıkmış.

peşine ingiltere kiralık katil takmış, araç kafilesine rum çeteciler saldırmış, birçok ilde tbmm'ye isyanlarla uğraşmış.

erzurum ve sivas kongrelerinde manda ve himaye konusunda birlikte yola çıktığı komutan arkadaşlarının bile muhalefetine uğramış.

ama akıntıya karşı gitmemişmiş.

seneler geçti. yalan söylemeden tahlil yapamıyorsanız belki de sorun sizdedir.

tanım: insan
2. İnsan ------------------------------------------
türkiyede büyük insan kimdir sorusu sorulduğu zaman çoğu kişinin aklına ilk olarak mustafa kemal atatürk gelir.

peki neden böyledir ?

büyük insan olmak tam olarak ne demektir ve atatürk neden "büyük insandır"

bu soruların cevabı ilginizi çekerse buyurun sizi ilgili entrye alalım

büyük insan nasıl olunur
3. İnsan ------------------------------------------
kalbimin ve ruhumun daima izinden gittiği ve ölene dek gideceği muzaffer komutan, ülke kuran türk lideri ve son türk atası.
selam olsun büyük hatırasına. bizler buradayız. utanıyoruz şu günlerde be atam. üç beş cahil aklı sıra, güya esir etmiş bizi. mehmet akif'in dediği gibi 'kahraman orduyu seyret ki bu tehdide güler"
bir gün..
ya bu dini kullanan, hırsız, yolsuz, ahlaksız, gerici, dolandırıcı, hukuk tanımaz dahili düşmanlar ölecek ya da biz onurumuzla öleceğiz. bilmedikleri şey, biz ölsek de bitmeyeceğiz.
huzur içinde yat.
bir evladın.....
4. İnsan ------------------------------------------
akıl adamı.
5. İnsan ------------------------------------------
türk kara kuvvetlerimizin 2230'uncu yıl dönümü'nün bu anlamlı tarihinde;
yüce türk ulusu'nu küllerinden yeniden yaratan ve bizlere bir ülke bağışlayan, bizlere cumhuriyet yaşamını armağan kılan, bizlere insan gibi yaşamayı layık bulan, tarih boyunca bizleri bizden dahi çok düşünmüş o tek insan ve o en nadir lider olan;
ulu önderimiz ebedî başkomutanımız gazi mareşal mustafa kemal atatürk'e sonsuz saygı, sonsuz sevgi ve sonsuz bağlılıklarımızla...

eşsiz bir kahramanın doğuşu(*)

prof. m. fuad köprülü

şimdi, bir an için gözlerimizi yakın maziye çevirelim ve harp sonu türkiye’sinin umumî manzarasına bakalım:
cihan harbi’nden mağlûp çıkmış bir imparatorluk enkazı. millî hududu dahilinde bile kendisine hayat hakkı verilmeyen bir millet. silâhları elinden alınmış, türlü türlü entrikalar, fesatlarla manen de parçalanmış, ümidini kaybetmiş, yorgun, bezgin bir halk.
memleketin en temiz, en idealist tanınmış bir çok evlâtları bile şaşkın, bezgin ümitsiz bir halde...

parçalanacağı, düşmanlara eli bağlı teslim olunacağı anlaşılan bazı vilâyetlerimizde bazı zayıf, mütereddit mahallî teşekküller belirmek istidadını gösteriyor;
fakat, yurdun tamamiyetini, türk'ün hayat ve istiklâlini kurtarmak imkânlarını kimse tasavvura cesaret bile edemiyor!

bütün dünyanın maddî ve manevî vasıtalarını ellerinde tutan galiplerin hükmüne karşı durmak kimin haddi!
o halde ne olacak?
binlerce ve binlerce yıllık varlığında insanlığın her türlü şereflerini kazanmış olan bu büyük milletin tarihi, böyle zelil ve karanlık bir sahife ile mi kapanacak?

işte o kara mütareke günlerinde, en metin, en fedakâr insanlar bile bu korkunç düşüncelerle sarsılmışlar, kuvvetlerini, iradelerini, ümitlerini kaybetmişlerdi; sonsuz gibi duran bu karanlık içinde hiçbir ışık görünmüyordu...

işte harp sonu türkiye’sinin ilk bakıştaki manzarası!

mütareke günlerinin bu korkunç ölüm ve levhasıyla, bugünkü cumhuriyet türkiye’sinin hayat hamleleriyle dolu, yüksek, şerefli varlığı arasındaki tezat, türk inkılâbı gibi büyük bir mucizeye, beşeriyet asla şahit olmamıştır.

son ölüm dakikalarını yaşadığına hükmedilen bir millet birden bire canlanıyor;
içerideki ve dışarıdaki düşmanlarını mağlup ediyor; istiklâlini tam manasıyla kazanıyor ve sonra, mütemadi inkılâp hamleleriyle bir orta zaman cemiyeti halinden kurtularak, yepyeni, ileri bir devlet olarak dünya manzumesinde kendisine lâyık olan şerefli mevkii alıyor.
bu, hatta bir mucize değil, ondan çok daha büyük bir şeydir!
en geniş ve kuvvetli manasıyla bir milletin kurtuluşu, uyanışı, yükselişidir...

hanımlar, beyler:
tarihin mislini kaydetmediği bu büyük destanın burada kronolojisini yapacak değilim; çünkü, mondros'tan dumlupınar'a, lozan'a kadar süren kurtuluş savaşıyla, lozan'dan dil inkılâbına kadar birbirini tamamlayan içtimaî inkılâpları, kültür inkılâbını hep bilirsiniz.
ben burada sadece millî tarihimizin metodolojisine ve felsefesine ait en esasî bir meseleden bahsetmek istiyorum, üzerinde durmak istediğim başlıca nokta şudur:

inkılâp tarihimizde en büyük âmil nedir?

ve bu tarih tetkik edilirken nasıl bir görüş zaviyesinden bakmak lâzımdır ki bu muazzam hâdiseyi sentetik ve tam şekilde, hayata realiteye uygun olarak anlamak kabil olsun?

bu hususta izahata girişmeden evvel, müsaadenizle, tarihin amilleri hakkındaki
kanaatlerimi kısaca arz edeyim.
tarihle, tarih felsefesiyle uğraşanlar arasında, tarihin başlıca amillerini tayin hususunda türlü türlü fikirler vardır:
bazılarına göre tarihin en büyük amili
iktisadî, maddî mahiyettedir; bazıları bunu inkâr ederek manevî, fikrî amilleri ilk plâna alırlar.
bazı mütefekkirler, büyük adamları ve dâhileri tarihin başlıca amili olarak gösterirler ve tarihin onlar tarafından yapıldığını söylerler; diğer bir takımı, büyük adamların rolünü kabul etmekle beraber, onları sadece muhitin bir mahsulü gibi telâkki ederler.
içtimaiyatçılar, tarihçiler, tarih felsefecileri tarafından bütün meseleler hakkında ileri sürülen fikirleri, hattâ hiç bir tenkit ve mülâhazaya kalkışmaksızın en basit bir şekilde sıralamak için bile uzun bir zaman ister.

bundan dolayı, bu hususta yalnız kendi düşüncelerimi anlatmakla iktifa edeceğim.
bence tarihçi, ne bir filozof, ne de bir içtimaiyatçıdır; binaenaleyh herhangi bir felsefe veya içtimaiyat sisteminin dar çerçevesine sığınarak, tarihî hâdiseleri daima aynı dar bakış zaviyesinden görmeğe kalkmamalıdır.
herhangi bir devri herhangi bir hâdiseyi tetkik eden tarihçi; onun maddî, manevî, maşerî, ferdî her ne mahiyette olursa olsun, uzak yakın bütün amillerini aramak, onların tesir derecelerini tespite çalışmakla mükelleftir.
tarihi sırf tesadüflerden ibaret gören pascal’ın bu çok mübalağalı ifratına düşmemekle beraber, hatta tesadüfü de inkâr etmemelidir.
tarihin muhtelif hâdiselerinde, bu çeşit amillerin tesir dereceleri değişebilir; asıl iş her hâdisede bu tesirlerin derecelerini realiteye uygun şekilde gösterebilmektir. hakikî tarihçinin gayesi ne bir felsefe sistemi yapmaktır; ne de tarihî hâdiseleri tabiî ve hayatî ilimler şeklinde kanunlara bağlayabilecek bir tarih ilmi - diğer bir ifade ile - bir umumî içtimaiyat yaratmaktır;
tarihîn vazifesi, sadece, geçmiş bir hayatı yaşatmak ve izah etmektir. bugün yeryüzündeki en ciddî tarihçilerin kabul ve tatbik ettikleri prensip işte budur.

işte, vazifesini bu şekilde anlayan bir tarihçi için, büyük adamların karlayl'in tabirince karamanların, tarihin seyri üzerindeki tesirlerini aramak zaruridir. esasen tarihte en müfrit determinist olanlar bile bu tesiri inkâr edemiyorlar;
yalnız, kahramanı, muhitin bir mahsulü, hâdiselerin bir neticesi gibi kabul etmek istiyorlar.
halbuki asıl kahraman, asıl büyük adam, hâdiselerden doğan değil; hâdiseleri doğurandır, bir netice değil, bir sebeptir.

o halde kahraman muhitinden, zamanından büsbütün ayrı, onunla hiç mukayyet olmayan bir varlık mı oluyor? hayır!

her millet, her muhit, her zaman, ancak kendi kabiliyetine göre bir kahraman doğurabilir ve kahraman, mensup olduğu milletin, muhitin, zamanın, asırlardan beri birikmiş en derin kabiliyetlerini en yüksek bir şekilde ifade eden eşsiz bir mümessildir.
tarihte büyük adam mefhumunu bu tarzda anlayınca, bu sıfata lâyık olanlara, binlerce yıllık tarihte ne kadar az rastlandığını görüyoruz.

böyle kahramanlar nasıl ve ne zaman yetişir?

bunu tayine asla imkân yoktur. şu ve şu vasıfları haiz bir millet, bir muhit, şu ve bu vasıflarda bir kahraman yetiştirebilir diyebiliriz; bu, nihayet, bir "imkân" meselesidir; fakat bunda bir "icap", bir "zaruret" yoktur; bir kahraman yetiştirmek imkânında olan bir millet, olabilir ki, asırlarca, bunu yetiştiremez. demek oluyor ki içtimaî şartlar, bir kahramanın yetişmesi imkânını hazırlıyor;
fakat onun yetişip yetişmemesi ancak "tesadüfe" kalıyor; ve ancak talihli milletler, yüzlerce yıl fasılalarla, bir kahraman yetiştirmek saadetine nail olabiliyorlar.

hanımlar, beyler:
kabil olduğu kadar açık söylemeğe çalıştığım bu kısa izahattan sonra asıl maksadımıza gelelim. herhangi mucizeden çok daha büyük olan türk inkılâbı, yukarıda "kahramanların tarihteki rolü" hakkında ileri sürülen mütalâaların en parlak bir delilidir.
çünkü, tarihte bir eşi olmayan bu kurtuluş, uyanış ve yükseliş mucizesi, gene tarihte bir eşi olmayan büyük bir kahramanın eseridir, gazi inkılâbıdır!

varlığının en buhranlı bir anında gazi gibi bir kahramana nail olmak, bir millet için ne büyük bir talihtir!
harp sonu türkiye’sinin ölüm karanlıklarıyla örtülü göklerinde bu güneş doğmasaydı, bugünkü cumhuriyet türkiye’sinin mevcut olabileceğini tasavvur kabil midir?..

işte arkadaşlar, tarihî realiteye sadık kalmak için, inkılâp tarihimizin tetkikinde mutlaka bu esastan başlamak, bu görüş zaviyesinden bakmak, araştırmalarımızı bu merkez etrafında toplamak lâzımdır.
çünkü, gazi, hâdiselerin yarattığı bir şef değil, hadiseleri yaratan bir baştır.
kurtuluş savaşı'nın ilk hazırlık günlerinden başlayarak başkumandan meydan muharebesine kadar geçen bütün hâdiseleri, bütün vesikalara müracaat ederek inceden inceye, dikkatle, ibretle tahlil ediniz.

başından sonuna kadar, bir tek dimağın, bir tek iradenin, bir tek insanın yanılmaz ve bükülmez tecellisini göreceksiniz;
silâhsız, bezgin, ümitsiz bir milletin bir cihana galebe edeceğine tek başına inanmış bir kahramanın, türk ruhunda birikmiş nihayetsiz mânevi kuvvetleri nasıl şuurlandırdığını, maddileştirdiğini, teşkilâtlandırdığını anlayacaksınız.
büyük tarihî milletlerin ruhunda nihayetsiz ve esrarlı kuvvetler daima mevcuttur;
lâkin o kuvvetlere şuur ve şekil verecek büyük kahraman, uzun asırlarda bir doğar!

türk inkılâbının, kurtuluş savaşından sonraki muazzam safhalarını düşünecek olursak, o zaman, gazi'nin hâdiseleri nasıl yarattığını daha iyi anlarız: saltanat ve hilâfet gibi muzir müesseselerin kaldırılması, onların çürük dayanakları olan softalığın ve dervişliğin ilgası, sonra hukukî ve iktisadî inkılâplar, alfabe inkılâbı, tarih inkılâbı, dil inkılâbı, kültür inkılâbı...

bütün bunlar, daima aynı dimağın, aynı iradenin, aynı insanın yarattığı, birbirine bağlı, muazzam, ahenkli bir inkılâp silsilesidir. memleketin kültür tarihiyle biraz uğraşmış bir adam sıfatıyla, burada küçük bir meseleye işaret etmek isterim:
bugün, gazi'nin kudretli elinde, yaşanılan birer hakikat olan siyasî, içtimaî inkılâplar hakkında elli altmış seneden beri şurada burada bazı düşünceler ileri sürülmemiş değildir; bunları inceden inceye tetkik edenler daha iyi görüp anlayacaklardır ki, bunlarla mukayese edilince gazi inkılâbı, daima ayni yüksek membadan fışkıran, birbirini tamamlayan, ayni cinsten bir "kül" dür, bir sistemdir. inkılâp tarihimiz üzerinde çalışanlar, bu sistemin vahdetini, tecanüsünü, orijinalliğini çok açık olarak anlayabilirler.

işte görüyorsunuz ki arkadaşlar, türk inkılâbının eşsiz yaratıcısı, yalnız bir cepheden tetkiki kabil bir kahraman değildir; çünkü onun büyük eseri olan inkılâp bir cepheli değildir.
kurtuluş savaşı ile başlayan bu inkılâbın siyasî, iktisadî, içtimaî safhaları ve nihayet muazzam bir kültür safhası vardır ki birbirini tamamlar. onun için inkılâp tarihçisi de gazi'nin engin şahsiyetini anlamağa çalışırken, onun bu muhtelif cephelerini ayrı ayrı tahlil etmek mecburiyetindedir.

bu küçük konferansa sığdırmak imkânı olmadığı için türk'ün bu en büyük kahramanını, başka mîlletlerin büyük kahramanlarıyla mukayese zevkinden mahrum kalıyorum.

yalnız şunu söyleyeyim ki, bu mukayeseyi yapacak olan türk tarihçisi, her bakımdan, millî kahramanımızın ne kadar eşsiz ve ne kadar üstün olduğunu nihayetsiz bir gurur ile söyleyebilir. bu mukayesenin böyle bir netice vermesini gayet tabiî bulmak lâzımdır.

çünkü mustafa kemal gibi bir kahramanı yalnız türk milleti yetiştirebilirdi!

arkadaşlar,
şahsî varlığını pek çoktan beri millet sevgisi ve millet ülküsü, içinde eriten büyük gazi'miz;
muhtelif vesilelerle, bütün bu muazzam inkılâplarını aziz milletine mal etti. hattâ, tarihin mislini kaydetmediği bir büyüklük daha göstererek, "milletine, henüz istediği gibi hizmet edemediğini" söyledi.
böylece, bugünkü ve yarınki nesillere inkılâp ahlâkının ne demek olduğunu anlattı!
türk milletinin, türk ülküsünün ebedî timsali olan gazi böyle söyleyebilir; çünkü ferdî mevcudiyetini millî varlık içinde eritmiştir;
fakat, türk milleti de kendinin maddî ve manevî varlığını kurtaran bu en büyük evlâdına yedisinden yetmişine kadar aynı yürekten kopan bir sesle diyor ki:

- hakkın var; bütün bu inkılâplar benimdir, benim malımdır. çünkü, onları yaratan sen benimsin.
ben olmasam sen olmazdın;
fakat, sen olmasan ben ne olurdum?..

***

:

• (*): merhum babam prof. fuad köprülü'nün bu konferansı 16 mart 1934'de ateş-güneş kulübünde verilmiş ve bilâhare ateş-güneş kürsüsü sözlerinden, ikinci kitap adı altında aynı sene içinde mahdud sayıda basılmış ve kulübün armağanı olarak dağıtılmıştı.

merhum babamın bu konferansı her ne kadar kendisi hakkında tertip edilmiş bir bibliyografyada (sami n. özerdim, prof. dr. m. fuad köprülü bibliyografyası 1908-1950, ankara 1951 s. 213) yer almışsa da bu konferansta ileri sürülen fikirler hemen tamamıyla meçhul kalmıştır.

memleketimizin bugün içinde bulunduğu şartlar dolayısıyla babamın, atatürk ve inkılâpları hakkındaki görüşlerini aksettiren bu konferansını hem gençlerimiz hem de inkılâp tarihimiz ile uğraşanlar için faydalı olur düşüncesiyle burada tekrar yayınlamayı faydalı bulduk.
ancak konferansın 1. kısmını burada tekrar etmeğe lüzum görmedik. (*)

• (*) dr. orhan f. köprülü

• (bkz: )

• atatürk sayısı,
,
sayı: 109, yıl: x, kasım 1971
6. İnsan ------------------------------------------
rivayet odur ki, 1934'te balkan savaşlarındaki katliamlarına devam etmeye heveslenen bulgar çetelerinin hareketlerini görmüş.

türkleri katledilmekten kurtarmak için salih omurtak komutasındaki orduya emir verir.

türk ordusu bulgaristan sınırından içeri girer ve rahatça ilerlemeye başlar.

bulgaristan kralı, atatürk'ü arar ve bu hareketin ne anlama geldiğini sorar. atatürk bir hata olmuş olabileceğini belirtir.

bulgaristan kralı, italya'dan yardım istese de destek göremez. verilmek istenen uyarıyı anlamıştır.

salih omurtak'a geri çekilme emri verilir.

salih bey, bulgaristan'ı topraklara katma isteğinden sozeder.

cumhurbaşkanı " yurtta sulh cihanda sulh diyorum. eğer ben kendi sözüme uymazsam başkası niye itimat etsin" der ve orduyu geri çeker.
7. İnsan ------------------------------------------
"adî ve alçak hilelerle hükümdarlık yapan halifeler ve onlara dini âlet yapmaya tenezzül eden sahte ve imansız bilginler, tarihte daima rezil olmuşlar, rezil edilmişler ve daima cezalarını görmüşlerdir.

dini kendi tutkularına âlet yapan hükümdarlar ve onlara yol gösteren hoca isimli hainler, hep bu sonuca sürüklenmişlerdir.

böyle yapan halife ve din bilginlerinin arzularına kavuşamadıklarını, tarih bize sayısız örneklerle açıklamakta ve kanıtlamaktadır.

artık bu milletin ne öyle hükümdarlar, ne öyle bilginler görmeye katlanması olasılığı yoktur.

artık kimse, öyle hoca kılıklı sahte bilginlerin yalan dolanına önem verecek değildir.

en bilgisiz olanlar bile o gibi adamların niteliğini gerektiği gibi anlamaktadır.

fakat bu konuda tam bir güven sahibi olmaklığımız için bu uyanıklığı, bu dikkati, onlara karşı bu nefreti, gerçek kurtuluş anına kadar bütün kuvvetiyle, hatta artan bir kararlılıkla korumalı ve sürdürmeliyiz.

eğer onlara karşı, benim kişiliğimden bir şey anlamak isterseniz, derim ki,
ben kendim onların düşmanıyım.
onların olumsuz yönde atacakları bir adım, yalnız benim kişisel imanıma değil,
yalnız benim amacıma değil,
o adım benim milletimin yaşamıyla ilgili, o adım milletimin yaşamına karşı bir kötü niyet, o adım milletimin kalbine yöneltilmiş zehirli bir hançerdir.

benim ve benimle aynı fikirde arkadaşlarımın yapacağı şey,
kesinlikle ve kesinlikle o adımı atanı tepelemektir.

şüphe yok ki, millet birçok özveri, birçok kan pahasına, en sonunda elde ettiği vazgeçilmez ilkesine kimseyi saldırtmayacaktır.

bugünkü hükümetin, meclisin, yasaların, anayasa’nın nitelik ve sebebi hep bundan ibarettir.

sizlere bunun da üstünde bir söz söyleyeyim.
sayalım ki,
eğer bunu temin edecek yasalar olmasa, bunu temin edecek meclis olmasa, öyle olumsuz adım atanlar karşısında herkes çekilse ve ben kendi başıma yalnız kalsam, yine tepeler ve yine öldürürüm."

• tarih: 1923
•
• kaynak: cilt :2, sayfa:146

(bkz: )
8. İnsan ------------------------------------------
yüz yıl sonra bile gelen gençlik onun yaptığı doğruydu diyor. işte öyle bir adam.
9. İnsan ------------------------------------------
nutuk okurken karşıma çıkan bir bölümden bahsetmek istiyorum. ikinci meclisin seçileceği tarihlerde birkaç vekil bir araya gelip, seçim usullerinde değişiklik talep ediyor. amaç, yeni kuralların herhangi birine uymayan gazi paşa'nın meclis dışında bırakılması.

bundan sonrası konuyla ilgili sinan meydan köşe yazısı:

" atatürk…
yıl: 1923

malum! yerel seçim hazırlıkları başladı. aralık 2018'deki bu seçim hareketliliği; siyasi hesaplar, siyasi oyunlar, bana aralık 1922'deki bir “seçim oyununu” hatırlattı.

bundan 96 yıl önce, aralık 1922'de, 1923 seçimleri öncesinde, tbmm'deki bazı muhalifler atatürk'e bir “siyasi tuzak” kurmak istediler.

şimdi gelin, 96 yıl önceye dönelim! atatürk'e yönelik o seçim oyununun ayrıntılarını görelim. görelim ki, atatürk'ün hangi siyasi oyunlara nasıl göğüs gererek bu cumhuriyeti kurduğunu daha iyi anlayalım.

zafer ve muhalefet

30 ağustos 1922'de atatürk'ün önderliğinde başkomutan meydan muharebesi kazanıldı.

9 eylül 1922'de, muzaffer türk orduları izmir'e girdi.

1 kasım 1922'de saltanat kaldırıldı.

17 kasım 1922'de padişah vahdettin, ingilizlere sığınıp kaçtı.

20 kasım 1922'de lozan barış konferansı açıldı.

28 kasım 1922'de yunanistan'da, anadolu harekâtında başarısız olan başbakan gunaris, başkomutan hacıanesti ile teodakis ve baltacis adlı bakanların idamına karar verildi.

2 aralık 1922'de yunanistan'da idam kararları infaz edildi.

atatürk, yaklaşık 4 yıl devam eden kurtuluş savaşı'nı, bu son 90 gün içinde her bakımdan zaferle taçlandırdı. fakat buna rağmen, tbmm'deki atatürk karşıtı muhalefet bütün şiddetiyle devam ediyordu. özellikle saltanatın kaldırılmasından sonra cumhuriyetin ilan edileceğinden kuşkulanan muhalifler, bir taraftan hilafete sarılırken, diğer taraftan atatürk'ü etkisizleştirmeye çalışıyordu.

2 aralık 1922 tuzağı

yunanistan'da kurtuluş savaşı'nın kaybedenlerinin idam edildiği o 2 aralık günü, türkiye'de ise kurtuluş savaşı'nın kazananı, gazi mustafa kemal atatürk, adeta siyaseten idam edilmek istendi.

o gün tbmm'de başkanlık kürsüsünde meclis ikinci başkanı adnan bey vardı.

bir ara adnan bey şöyle dedi: “efendim! milletvekili seçimi kanunu'nda değişiklik yapılmasıyla ilgili teklifin görüşüleceği yolunda tasarı komisyonu'nun tutanağı var.”

söz konusu tutanak “okunsun!” sesleriyle karşılandı.

başkan, “teamül gereği, bu kanun teklifinin okunmadan komisyona gönderilmesi gerektiğini” söyledi.

bunun üzerine ankara milletvekili gazi mustafa kemal paşa (atatürk) ayağa kalktı.

“efendim! bu kanun tasarısı doğruca şahsımı ilgilendirdiğinden, izin verirseniz birkaç kelime ile düşüncemi bildirmek istiyorum” diyerek söz istedi.

sonra şunları söyledi:

“erzurum milletvekili süleyman necati, mersin milletvekili selahattin ve canik milletvekili emin beyefendiler tarafından teklif edilen kanun tasarısı, doğrudan doğruya benim şahsımı vatandaşlık haklarından yoksun bırakmak maksadını güdüyor.”

atatürk'ün bu açıklamasından sonra meclisten “haşa!” sesleri yükseldi.

atatürk sözlerine şöyle devam etti:

“14. maddede yazılı olan satırları gözden geçirecek olursanız orada deniliyor ki: ‘büyük millet meclisi'ne üye olabilmek için, türkiye'nin bugünkü sınırları içindeki yerler halkından olmak veya kendi seçim bölgesi içinde yerleşmiş bulunmak şarttır. ondan sonra göçmen olarak gelenler, yerleştikleri tarihten itibaren beş yıl geçmiş ise seçilebilirler.”

atatürk'ün karşı hamlesi

atatürk, daha sonra milletvekillerinin gözlerinin içine bakarak neden ve nasıl bu tasarının kendisini hedef aldığını anlatmaya başladı:

“maalesef, benim doğum yerim bugünkü sınırlar dışında kalmış bulunuyor. ikincisi, herhangi bir seçim bölgesinde beş yıl oturmuş da değilim. doğum yerim bugünkü milli sınırların dışında kalmıştır. fakat bu böyle ise bunda benim en küçük bir kasıt ve kabahatim yoktur. bunun sebebi, bütün memleketimizi, milletimizi batırıp yok etmek isteyen düşmanların işgal ve istila hareketlerinin kısmen önlenememiş olmasıdır. eğer düşmanlar maksatlarında tam bir başarıya ulaşmış olsalardı, allah korusun, bu tasarıya imza koymuş olan efendilerin de doğum yerleri sınır dışında kalabilirdi.”

atatürk, daha sonra -bu tasarıyı verenleri adeta yerin dibine sokan- şu cümleleri kurdu:

“bundan başka, bu maddenin gerektirdiği şartlar bende yoksa, yani beş yıl sürekli olarak bir seçim bölgesinde oturmamış isem, o da vatana yaptığım hizmetler yüzündendir. eğer bu maddenin istediği şartları yerine getirmeye çalışsaydım, istanbul'u kazandırmaktan ibaret olan arıburnu ve anafartalar'daki savunmalarımı yapmamam gerekirdi. eğer ben bir yerde beş yıl oturmaya mahkûm olsaydım, bitlis ve muş'u aldıktan sonra diyarbakır'a doğru yayılan düşmanın karşısına çıkmamam gerekirdi. bu efendilerin istediği şartları taşımak isteseydim, suriye'yi boşaltan orduların döküntülerinden halep'te bir ordu kurarak, düşmana karşı savunmaya geçmemem ve bugünkü milli sınırlar dediğimiz sınırları fiili olarak çizmemem gerekirdi. zannediyorum ki ondan sonraki çalışmalarım herkesçe bilinmektedir. hiçbir yerde beş yıl oturamayacak kadar çalışmış bulunuyorum.”

atatürk, sonra bu öneriyi veren milletvekillerini şöyle sıkıştırdı:

“ben zannediyordum ki bu hizmetlerimden dolayı milletimin sevgi ve saygısını kazandım. belki bütün islam dünyasının sevgi ve saygısını da kazanmış bulunuyorum” dedi. bir gün vatandaşlık haklarından yoksun bırakılmak isteneceğini asla düşünmediğini söyledi.

sonra “bu efendiler, acaba milletin de kendileri gibi düşündüğünü söyleyebilirler mi?” diye sordu. “beni vatandaşlık haklarından yoksun bırakmak yetkisi bu efendilere nereden verilmiştir? herkese soruyorum ve cevap istiyorum” dedi.

atatürk'ün meclisteki bu konuşması basın aracılığıyla tüm yurda duyuruldu. ülkenin her yanından ve bütün seçim bölgelerinden halk, meclis başkanlığı'na protesto telgrafları gönderdi. bu kanun tasarısını hazırlayıp imzalayan milletvekillerinin seçim bölgelerindeki seçmenler, kendi milletvekillerini ağır bir şekilde suçladılar. atatürk'ün -nutuk'ta belirttiği kadarıyla- ülkenin dört bir yanından kendisine gönderilen destek telgrafları “büyük bir dosyayı” doldurdu. bu dosyadaki bazı telgraflar o zaman basında da yer aldı.

atatürk, muhalefetin kurduğu tuzağı çok çabuk fark etti. mecliste yaptığı çok güzel ve etkili konuşmayla bu “siyasi oyunu” bozdu.

atatürk'ün konuşmasından sonra, ona bu siyasi tuzağı kuran muhalefet çok telaşlandı. çünkü kendi kurdukları tuzağa düşmek üzereydiler.

muhalefetin en önemli isimlerinden erzurum milletvekili hüseyin avni bey, atatürk'ün bu kanun tasarısından “vatandaşlık haklarının elinden alınması” şeklinde bir anlam çıkarmasına “hayret ettiğini” söyledi. “paşa'nın vatanı her yer ve herkesin kalbidir!” dedi.

bunun üzerine atatürk, “hüseyin avni bey, madde açıktır. tefsire gerek yoktur” diyerek konunun çarpıtılmasına engel olmak istedi.

hüseyin avni bey, “paşa hazretleri, şahsınız bunun içerisine girmemiştir ve giremez!” dedi. “mustafa kemal paşa hazretleri kimseyle mukayese edilemez!” diye de ekledi.

ancak aynı hüseyin avni bey, daha sonra şu sözleri ağzından kaçırdı:

“kanun teklifleri usul dairesinde encümene gider, encümen kararını verir. eğer mustafa kemal paşa'yı meclis feda ederse o da feda edilsin. söz meclisindir…”

evet! zaten amaç tam da buydu. muhalefet, seçim kanunundaki bir değişiklikle, atatürk'ü meclis dışına bırakmayı hesaplamıştı. eğer o gün atatürk çıkıp da “bu tasarıyı benim için hazırladılar” diyerek meclisi uyarıp uyandırmamış olsa tasarı mecliste kanunlaşabilirdi. böylece muhalefet, hüseyin avni bey'in ifadesiyle “bu kararı meclis verdi! meclise herkes saygılı olmalı!” diyerek atatürk'ün seçilme hakkını elinden alabilirdi.

bayezid milletvekili şevket bey, “siz müstesnasınız paşa…” diye bağırdı.

bunun üzerine atatürk, “benim müstesna olduğuma dair bir kanun yoktur ve müstesna olamam” dedi.

sonra bu kanun tasarısını verenler -yine telaşla- tek tek kendilerini savunmaya başladılar.

önce, erzurum milletvekili necati bey, “bu kanun tasarısını verdikten sonra, esas amacı uygun bir zamanda izah edecektim!” dedi. bu tasarının amacının atatürk'ü meclis dışında bırakmak olmadığını söyledi. “ben böyle namussuz bir adam değilim!” diyerek kendini savundu. bu tasarıyı türk olmayanları meclis dışında bırakmak için verdiklerini iddia etti.

sonra, imzacılardan canik milletvekili emin bey söz aldı. o maddeyi, atatürk'ü düşünerek yazmadıklarını söyledi. o da türk olmayanları meclise sokmamak için o maddeyi yazdıklarını söyledi. “dışarıda, belki paşa hazretlerini – iddia ederim – hepinizden fazla ben severim!” bile dedi.

sonra mecliste, atatürk'ü savunan milletvekillerinin sesleri yükseldi.

bitlis milletvekili yusuf ziya bey, “bütün cihanın takdirine mazhardırlar” dedi.

yozgat milletvekili süleyman sırrı bey “türkiye'nin kurucusudurlar” dedi.

cebelibereket milletvekili ihsan bey “millî ve dinî bünyede bir yara açtınız; tedavi ettirmek için söz söyletiniz reis bey” diyerek başkanı eleştirdi. (tbmm zabıt ceridesi, c. 25, s. 159-164)

demem o ki atatürk, mecliste tam zamanında yaptığı çok etkili bir çıkışla, muhalefeti adeta kendi kazdığı kuyuya düşürdü.

bu arada o çirkin kanun tasarısı sayesinde herkes, atatürk'ün -vatan ve millet için cepheden cepheye koştururken- beş yıl bir yerde oturmaya fırsat bulamadığını öğrenmiş oldu.

önergeyi verenler, atatürk'ün “aklının” ve “kurtarıcı kişiliğinin” karşısında ezildiler, adeta yerin dibine geçtiler.

devrimi yemek isteyen evlatlar
atatürk, dışarıda lozan görüşmelerini takip edip içeride cumhuriyet hazırlıkları yaparken muhalefet, basit, etkili ve çirkin bir siyasi oyunla atatürk'ten kurtulmak istemişti.

o günlerde atatürk'ün bazı muhalif silah arkadaşları, milli mücadele'den sonra atatürk'ün artık köşesine çekilmesi gerektiğini savunuyordu. fakat atatürk “asıl savaş” dediği “uygarlık savaşını” da kazanmadan çekilmeyi düşünmüyordu. emperyalizme ve yerli işbirlikçilerine karşı bağımsızlık savaşını kazanmıştı. şimdi “cehalete karşı” savaşacaktı. ancak cehalete karşı savaşta çok daha yalnızdı. bazı iyileştirmelerle o eski düzenin aynen devam etmesini isteyen; saltanatçı, hilafetçi, cumhuriyet karşıtı bir muhalefet vardı. işte o muhalefet, atatürk'ten kurtulmak için her şeyi yapıyordu.

2 aralık 1922 tuzağı, cumhuriyet öncesinde atatürk'e kurulan tuzaklardan sadece biriydi. o günlerde atatürk'e daha başka tuzaklar da kurulacaktı. mesela, 2 aralık 1922 tuzağından yaklaşık dört ay sonraki (27 mart 1923) ali şükrü bey cinayeti de atatürk'ün üstüne yıkılmak istenecekti.

atatürk'ü mecliste bir türlü etkisiz hale getiremeyenler, sonunda atatürk'ü öldürmek için plan yapacaklardı; 1926'da izmir suikastıyla atatürk'ü ortadan kaldırmak isteyeceklerdi.

ancak başaramadılar. atatürk kazandı, türkiye kazandı.

hani hep derler ya “devrim kendi evlatlarını yer!” bizde durum tam tersiydi. bizde “evlatları devrimi ve devrimciyi yemeye kalktılar.” ancak atatürk, cumhuriyet devrimi'ni canı pahasına koruyup kolladı. karşıdevrimcilere göz açtırmadı.

yayınlanma tarihi: 06:00, 10 aralık 2018

okumak isteyene kaynak: nutuk, basım yayın, sayfa 588- 592, 54. basım.

tıklamak isteyene kaynak: sözcü gazetesi, sinan meydan yazısı. link;
10. İnsan ------------------------------------------
turkiye'nin icinde bulundugu durum nedeniyle insanlar hesaba oturmus, kimisi akp'yi sucluyor, kimisi arkadaslar 90'lar guzel poptan ibaret degildi diyerek kenan evren'e, adnan menderes'e hatta ınonu'ye kadar gidiyor. ancak sonunda ataturk'e laf gelmiyor, gercek ataturkculuk bu degil oluyor.

ataturk konusuna soyle baslayayim, halktaki birisi gelip bizi kurtaracak beklentisinin sebebi. kendisi bir mucize gibi tanitildi, anlatilanlar dogrultusunda annesi dusuk yapsa modern turkiye varolmayacakti. oysa ataturk dogmasa, onun yerine yine balkanlarda dogmus bir subay modern turkiye'nin basina gececekti, pekcok konuda fransa model alinarak benzer bir yonetimsel reform sureci yasanacakti. bunun bu sekilde degil de ataturk onplana cikartilarak anlatilmasi bugun turklerin pek coguna, mevcut devletlerini bir gelenege degil mucize bir kisiye borclu oldugunu dusunduruyor. bu durum kurucu lideri one cikarip reformlari pekistirmek isterken daha degerli olan devlet geleneginin golgelenmesine neden olarak toplum bilincine zarar veriyor. bu baglamda ben yazinin kalaninda ataturk dedigimde aslinda bir kisiyi degil bu gelenegi kastedecegim.

bugun koca bir ulkenin siyasal islamcilarca ele gecirildigi dusunuluyor ama aslinda cok kisinin defalarca bahsettigi gibi bu bir sonuc, ulke aslinda travmatik kurucu zihniyet tarafindan ele gecirilmis durumda. okuldaki problemli cocuklar farkli nedenlerle sevgi gormemis, travma yasamis cocuklardir, cogu suclu da bunlardan cikar. turkiye, balkanlarda vahset ile yuzyillardir yasadigi topraklardan surulmus travmatik insanlarca kuruluyor. turkiye'deki topluluklardan en kulturlu grup da bu grup oldugu icin onlarin dumende olmasi kimsede haksizlik hissiyati uyandirmiyor ama adamlar batili degerlerle buyumus olsalar da onlara yasattiklari travmalar yuzunden bati karsitligi hatta zenofobileri var. adamlar 'güneş-dil teorisi' diye bir teori uyduruyorlar, inanilir gibi degil erdogan bile bu seviye bir sey yapamaz. bir daha balkanlarda yasadiklarina benzer bir sey yasamamak icin turkiye'nin canina okuyan turklestirme isine girisiyorlar. yunanistan ile hicbir alakasi olmayan kokleri roma imparatorluguna, bizans'a dayanan ıstanbul rumlarini bile mallarina cokup olduruyorlar, kovuyorlar. (kimse mubadele vb demesin, turklestirme amaci acik. bu adamlar senin zenginligin, diyelim ki yunanistan istese bile vermemen lazim ama bu duzeni savunmak icin bahane arayana bahane cok tabi) ataturk'un turkiye'yi batlililastirma amaci yok, ataturk'un turkleri batililastirma amaci var. aksi taktirde bati degerlerine sahip ermenileri ve rumlari farkli sureclerde (cumhuiyet oncesi ve sonrasi) katletme, mallarina cokme ve surme gibi islere kimse girisemezdi. kultur dediginiz sey cok buyuk bir atalete sahiptir. kisisel olarak da bir organizasyon olarak da (devlet, sirket vb) bir gunde cok zengin olabilirsiniz, loto cikar, aldiginiz bir kagit cok degerlenir vb. ancak bir gunde, bir ayda kulturlenemezsiniz, hele devletler icin bu surec cok daha uzundur. secilen yolda ulkenin otekileri canini ve malini kaybedenler oluyor, kulturel soykirim ise yeni kurulan bu ulkenin sakat dogmasina sebep oluyor. bugun ataturk'un kurdugu bu sistemde ortaya cikan yuzu batiya donuk insanlarin ortalamasi elinde raki ile laiklik be diye fotograf paylasan seviyede. sistem o kadar basarili(!) ki turkiye'de yasayan kendi karsitlari ıslamcilari ve kurtleri bile etkisi altina alip onlara da kendi siyasi geleneklerini golgeleyen liderlerini, kendi ataturk'lerini cikarttiriyor.

bugun akp'nin yaptigi; yargiyi ele gecirme ,istedigi karari cikartma, mala cokme, medyayi kontrol etme, aleni cinayetleri isletme, habersiz olarak cinayeti isleyen tanidiksa ortbas etme, erken tahliye etme gibi seylerin hicbiri kendi icadi degil. bunlarin hepsi daha ilk yillarindan bu ulkede olumlulari devletin basindakilere, olumsuzlari otekilere olmak uzere defalarca kez uygulandi. bu isler milletin kulturel dna'sinda devlet tarafindan normallestirilince hitabet gucu ve tabani kuvvetli siyasal islam gucu eline alip daha once acilan bu alani kullandi. dna'lara islendigi icin de sistem ve insanlar bunlari kaldirdi, kaldiriyor. evde kazanlar kaynasa, issizlik bu seviyede olmasa bu sedat peker'in gundeme soktugu uyusutrucu, derin devlet isleri toplumda bir rahatsizlik yaratmazdi. catli da uyusturucu ticareti hukumlusuydu ne oldu, kim yargilandi ve ceza aldi? ancak turkiye ıran degil zira ulkenin yeralti kaynaklari bu verimsiz duzeni beslemeye yeterli degil bu yuzden de bu mevcut siyasi iktidar surdurulebilir degil. yerine gelecek iktidar ile turkiye bir sure iyiye gidecektir, kulturel dna ayni kalip kurucu zihniyet sorgulanmadigi icin sonra yasananlar oncesi gibi tekrar edecektir.

kurucu zihniyet ile hesaplasmada aslolan yanlislari tekrar etmemesi icin sebep ve sonuclariyla anlamaktir, yanlis gorulmuyorsa zorlamanin anlami yoktur, zamani gelmemistir belki de hic gelmeyecektir. bu da bir surecin sonucudur zorlama ile olmaz. bu hesaplasma surecinin sonucu ona varsa ya da varmasa da amaci kurucu sistemi itibarsizlastirma olmamalidir, duygusal tatmin icin, gecmisin intikamini almaya calismak olmamalidir. herkes hata yapabilir seklinde bir yaklasim yapilmamalidir. ısler duzelsin diye gecici olarak susmayi gerektirmez. sirf orta yol bulunsun diye bir az ona biraz ona dokundurmayi da gerektirmez, bunlar kimseye bir sey kazandirmayan kisir donguyu besleyen yaklasimlardir.
11. İnsan ------------------------------------------
atatürk için yas
yıllar önce bir internet müzayedesinden aldığım 1929 baskılı d. von mikusch'un ''gası mustafa kemal'' kitabının arasından 1938 yılına ait, yani sonradan kesilip konmuş bir gazete kupürü çıkmıştı. atatürk'ün cenaze törenini takip eden bir alman gazetecinin haberi. yazdıklarından oldukça etkilendim ve okuması zor gotik yazılı almanca metni türkçe'ye çevirdim. okuyun derim. turhan topaçoğulları

***
atatürk için yas
ankara'da cenaze töreni
ankara, 21 kasım 1938
atatürk'ün cenazesi onun son zaferi oldu. cenaze töreninde tüm tezatlar susmuştu. türk ve alman askerleri naaşının arkasında yürüyorlardı. stalin ve hitler'in temsilcileri aynı sıradaydı. valencia ve franco çelenk göndermişlerdi. naaşının önünde faşistler, demokratlar ve komünistler eğildiler. türk halkının her kesimi ağlıyordu . fakir ve zengin, alt ve üst arasında hiç bir fark yoktu. ankara bugün dünyanın şimdiye kadar gördüğü en etkileyici cenaze törenine tanıklık ediyordu.
tören, bir süvari bölüğü tarafından açıldı. onların arkasından bir topçu bölüğü ile ellerinde bayraklarla ve bando ile cumhuriyet muhafızları geliyordu. sonra askeri okulların öğrencileri ve alfabetik sırayla önce almanlar olmak üzere bulgarlar, ingilizler, fransızlar, yunanlılar, romenler, ruslar ve nihayet yugoslavlar’dan oluşan birlikler yer alıyordu. her dilde komutlar yükseliyordu. almanca komutu farsça komut, yunanca komutu rusça komut takip ediyordu. ruslar karadeniz filosunun bir müfrezesini göndermişlerdi. çelik miğferli ve ss üniforması içindeki baron v. neurath, kolu yukarıda, prusya merasim yürüyüşüyle geçen alman bahriye birliğini selamlıyordu. yabancı birlikleri türk denizcileri takip etti. bando, chopin'in cenaze marşını çalıyordu. onların arkasından büyük ölünün naaşını taşıyan top arabası geliyordu. top arabasının her iki tarafında kılıçlarını çekmiş oniki general yürüyordu. mütevazi giyimli yaşlı bir kadın, tek aile üyesi olarak atatürk’ün kızkardeşi, eşinin kolundaydı. onları, kanunun öngördüğü şekilde yalnız olarak cumhuriyetin yeni başkanı ismet inönü takip ediyordu. onun arkasında tek sıra halinde millet meclisi başkanı, başbakan ve türk ordusunun genel kurmay başkanı geliyordu. yabancı özel misyonların renkli üniformaları harika bir görüntü teşkil ediyordu. dünyanın tüm ülkeleri temsil ediliyordu. italyan heyetine eski milletler cemiyeti delegesi baron aloisi, fransız heyetine içişleri bakanı sarraut, yunanistan heyetine ise başbakan metaksas başkanlık ediyordu. onların arkasından türk hükümeti üyeleri, milletvekilleri, devlet memurları ve subaylar geliyordu. bir bölük piyade ile görkemli cenaze alayı son buluyordu.
cenaze alayı saat onikide, atatürk’ün şanına layık bir anıtkabir yapılıncaya kadar geçici istirahatgahı olan etnografya müzesine ulaştı. yaşamında imkansızı mümkün kılmış olan kamal atatürk ölümünde de aynı şeyi yaptı. onun naaşının arkasında ilk defa birbirleri ile savaşan ispanyol cumhuriyet hükümetinin temsilcileri ile franco’nun resmi olmayan askeri idaresinin temsilcileri yürüyorlardı.
müzenin önüne gelindiğinde tabut generaller tarafından top arabasından alınarak salona taşındı. orada, cumhurbaşkanı ve atatürk'ün kızkardeşinin yanı sıra yüksek yetkililer toplanmıştı. üç dakikalık saygı duruşunda salona sessizlik hakimdi. hiç konuşulmadı ve hiç bir dini tören düzenlenmedi. cumhurbaşkanının müzeyi terk etmesiyle resmi cenaze töreni tamamlandı. dünyanın her yanından çelenkler gönderilmişti. türk gazetelerinin tahminlerine göre bunların sayısı yirmi bini buluyordu. bunları ankara’ya getirmek için sekiz vagon gerekmişti. müze içinde naaşın her iki tarafına sadece devlet başkanlarının gönderdikleri çelenkler konuldu. diğer çelenkler, yaşamı sırasında kendisi için yapılan anıtlarda yerlerini aldılar.
tören sırasında bazı ufak hadiseler de yaşandı. yunanistan başbakanı general metaksas bayıldı ve subayları tarafından cenaze alayından çıkarılmak zorunda kaldı.
türkiye'de, 10 aralık’a kadar ulusal yas tutulacak. tüm okullar sekiz gün daha kapalı. anıtların önünde meşaleler yanıyor ve halk önderinin heykellerini seyrediyor. yas sadece devlet başkanı için değil, aynı zamanda cumhuriyetin kurucusu ve şekil vereni için de. atatürk’ün naaşını taşıyan top arabası geçerken askerler gözyaşlarını tutamadılar; aynı imparatorluk muhafızlarının napolyon’la vedalaşırken ağladıkları gibi.

turhan topaçoğulları
12. İnsan ------------------------------------------
şu ülkeye dair tek gurur kaynağım. duyduğum sevgiyi ve saygıyı tarif etmem mümkün değil. özlemle anıyorum.
13. İnsan ------------------------------------------
sahip oldugu zekasının, cesaretinin, bilgeliginin sınırları olmayan. hayatı boyunca yaptıkları kusursuz bir mükemmelikte olan deha bir insan.

öyle ki, başka milletlerde o'nun yaptıklarını yapabilecek bir insan gelmedi dünyaya..

ne zaman o' nu düşünsem, fotograflarına baksam gözlerim dolar, boğazım düğümlenir..

saygı minnet ve özlemle anıyorum..
14. İnsan ------------------------------------------
sen bu yoldan dönme yeter
15. İnsan ------------------------------------------
bir ölüm ancak bu kadar ölümsüz olabilir.

başta fikirleri olmak üzere; kurtardığı ülke ve kurduğu cumhuriyet, onun bize en büyük mirasıdır.

bizim görevimiz ise, bize bırakılan bu mirası en iyi şekilde korumak ve gelecek nesillere aktarmaktır.

seni minnetle ve özlemle anıyoruz, ata'm!
16. İnsan ------------------------------------------
dünyanın en başarılı devrimcisi, mükemmel becerilere sahip bir askerî komutan. yapmış olduğu devrimi daha ileriye götüremeyip, hatta koruyamayıp, irticaî geleneğe teslim olan her kim varsa yazıklar olsun. bir gün ona layık bir vatan hizmetinde bulunmak temennisiyle, özlemle anıyorum.
17. İnsan ------------------------------------------
tarih sahnesine çıkmış en olağanüstü insanlardan biridir. tarih aslında gayet tekdüzedir. hemen her şey neden sonuç ilişkisine dayandırılabilir ve aynı ilişki tarihin pek çok farklı yerinde görülebilir.

tarihin bu tahmin edilebilir gidişatı ise bazen kırılır. bu kırılmayı gerçekleştirenler de sayıları çok az olan dahilerdir. bu dahilerin bazılarının gelişi de açıklanabilir.

ancak dahilerin içinde bile özel olan bir kısım insan vardır ki onların ortaya çıkışı sadece mucize olarak adlandırılabilir. çünkü ekonomisi çökmüş, savaşlardan yorgun düşmüş bir milletin içinden mustafa kemal gibi bir insan çıkması başka bir şekilde açıklanamaz.

bunu neden anlatıyorum? çünkü türk milleti şanslı ki atatürk'ü çocukluğundan beri biliyor. ancak bazen yaptıklarının aslında başarması imkansıza yakın şeyler olduğu unutuluyor. mesela atatürk; kongreler, büyük taaruz, meclisin açılışı, cumhuriyet'in ilanı, kadınlara seçme ve seçilme hakkının verilmesi, türk sanayisinin temellerinin atılması gibi pek çok önemli işi 57 yıl gibi kısa bir ömre sığdırmıştır.

bu yüzden kendisini anarken ne kadar olağanüstü bir insan olduğunu ve bizler için yaptığı şeyleri nacizane hatırlatmak istedim. ruhu şad olsun.
18. İnsan ------------------------------------------
ulu lider,keşke halen aramız da olsan.
19. İnsan ------------------------------------------
ne desem, ne yazsam bilemiyorum. bu ülkenin insanları, umarım bir gün tam olarak seni anlayabilir, gösterdiğin hedefe ulaşabilir. yine de sen rahat uyu, bekçisiyiz biz cumhuriyetin. saygı ve özlemle.....
20. İnsan ------------------------------------------
paşam bekçisiyiz ülkeni.
21. İnsan ------------------------------------------
çizdiği yolda gösterdiği hedefler uğruna yaşamak da ölmek de şereftir.

türk’ün lideridir. rakının son kadehinin anıtkabir’e doğru paşa‘ya diyerek içilme sebebidir. ruhu şad olsun
22. İnsan ------------------------------------------
yolundan dönersem namerdim.
23. İnsan ------------------------------------------
şöyle bir hatırayı insan gözünün önünde canlandırdığında içi ısınıyor, umut doluyor.

(bkz: falih rıfkı atay) (bkz: çankaya)

-yaptığını saklamak riyakarlığından, kendisi gibi, halkı da kurtarmaya çalıştı.
bir yaz ikindisi (bkz: dolmabahçe sarayı)'ndan bir motorla kalamış körfezi'ne kadar uzanmıştık. koy sandal doluydu. ortalarına sokulduk. herkesin gözü atatürk'te ve hepsi put. ses yok, kımıldanış yok.
-atatürk garsona:
----bize bira getiriniz, dedi.
getirdiler. kadehini kaldırarak:
----şerefinize vatandaşlar... deyince kimi yanı başında, kimi oturduğu yerin altında sakladığı içki kadehlerini:
----şerefine paşam... diye kaldırıp içtiler. bütün koy neşe içinde çalkalanıp durdu.
24. İnsan ------------------------------------------
görsel
burada daha gencecik bir yüzbaşısin. hiç düşünüyor muydun atam türk milletinin yüce kurtarıcısı olacağını, ata türk olacağını?

türk kadının hayatını değiştireceğini, okuduğu her harfi sana borçlu olan geleceğin kültürlü kadınlarını , yasal haklarını, başarısıyla öne çıkan kız çocuklarını hayal ettin mi ?

çanakkale harbinden sonra beşiktaş'ta evinde buhran geçirirken neler düşündün,düşledin?*

atam ! sen nasıl tahammül ettin?
kendime, çevreme ,ülkeme ve türk halkına bakıyorum. bizim için mi bunlar ?

''... sırtlan payını kabul etmeyişimiz yazılacaktır. lâkin edemezdik, edersek ecdadın yüzüne bakamazdık." diyen miralay ferit gibi. bende diyorum ''biz kabul ettik ve bakamayacağız.''

çok seviyorum seni.içimde, fikrimde, en derinimdesin. dilerim sana layık bir evlat olur , senin , silah arkadaşlarının ve şehitlikte olan dedemin emanetine senin ilkelerinle sahip çıkarım. kendi küçük ferdi dünyamda biraz olsun tatmin olmayi yeğlerim. umarım...
25. İnsan ------------------------------------------
ata kelimesi, tdk'ye göre: baba, dedelerden ve büyükbabalardan her biri, geçmişte yaşayan büyüklerimiz anlamına gelmektedir... aslında ata; batmış bir imparatorluğu hakkında verilen ölüm emrine ve tehlikelere rağmen vazgeçmeden uğruna savaşlar vererek kurtaran, gelecek nesillerinin özgürlüğünü düşünen, kurtarıcı, korku nedir bilmeyen, pes etmeden hareket eden, umutsuzluğa düşmeyen, toplumuna ve kadınlara değer veren, kadınların toplumda saygınlık kazanmasını sağlayan, çocukları çok seven, kız çocuklarını okutan, eğitime değer veren,gençlere güvenen, her zaman ileriyi hedefleyen, yokluğa rağmen didinip dediğini de yapan, fabrikalar açan, ülkeyi kalkındıran, kültüre, spora ve sanata önem veren, çağdaş insan demektir, ata mustafa kemal demektir. #iyikidoğdunatam
26. İnsan ------------------------------------------
bir çift mavi gözün ışıltısına yenileceksiniz.
27. İnsan ------------------------------------------
ölüm kaçınılmaz son, eyvallah. lakin atam, bi 10 sene fazla yaşasaydın keşke..
28. İnsan ------------------------------------------
ne olursa olsun bıraktığı miras aklı başında her vatan evladının koruması altındadır. türkiye cumhuriyeti ilelebet payidar kalacaktır.
29. İnsan ------------------------------------------
yüzyılın değil tarihin gördüğü en büyük liderdir benim için. yıllarca cahil bırakılmış, bugün bile cehaletiyle boğuştuğumuz halkımıza laik, modern bir cumhuriyet armağan etmiştir. ne yapsak hakkı ödenmez.

bayramımız kutlu olsun.
30. İnsan ------------------------------------------
izindeyiz.

türkiye cumhuriyeti'ni 21. yüzyılda ayakta tutacak ve geliştirecek cumhuriyetçi kadrolar, çağın gereklerine uygun biçimde zinde ve tetiktedir.

her alanda dünya çapında sözü dinlenen, yetkin ve vatansever yurttaşların memleket yönetimini ele alıp, pespaye tarikatler, yasadışı örgütler, mafya ve gericilik düzenini alaşağı ederek demokratik ve sivil bir devrimin önünü açacağı günler geldi.
